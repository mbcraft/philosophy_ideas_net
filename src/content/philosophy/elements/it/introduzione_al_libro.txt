Introduzione al libro

Quando ho cominciato a sviluppare quello che a suo tempo non era altro che un piccolo fascicoletto il cui primo file andò perso e di cui esistono solo 3 copie stampate (una copia rimasta a me, una alla fondatrice di HumuSapiens e una al prete di Traversara) è diventato, col dovuto impegno e la dovuta dedizione, una bella distesa di elementi da cui in parte forse non c'è molto da imparare ma di cui per alcuni di essi invece il contenuto è di un certo interesse, almeno forse per alcuni/e. Alla fine, dopo uno sforzo durato diversi mesi consecutivi (non saprei dire esattamente quanto, forse anche un anno?) alla fine ho scritto circa 600 e passa elementi, e oltre ad essi ho redatto anche dei progetti che ritengo interessanti per il territorio o in generale come idee per invenzioni a se. Non le ho inserite tutte nella sezione C perché sono piuttosto corpose in alcuni casi, ma volendo le potrei anche aggiungere in quella sezione (che è dedicata alle invenzioni se non ricordo male). Ho intenzione (in futuro) di creare anche una sorta di libro di questi elementi filosofici, solo perché essi non vengano persi. So che quando morirò o in futuro il mio sito internet potrebbe sparire (non avendo figli suppongo che nessuno mi rinnoverà il dominio e porterà avanti la mia avventura) e col tempo anche questo mio computer che sto utilizzando per digitare tutti questi testi potrebbe smettere di funzionare, e quindi se riesco a pubblicarli online (presumo su Amazon) come libro stampabile, ecco che già avrò salvato questo mio sforzo e queste mie scoperte al sicuro per i posteri. Quello è il mio unico scopo. La vita va, scivola via piano piano e di noi cosa rimane in questo pianeta? Ecco, volevo che almeno questo mio sforzo di redazione di contenuti non andasse perso ma rimanesse per le generazioni a venire. Così, anche se ci sono contenuti che sono anche abbastanza indecorosi (vedi A_279) ce ne sono che invece sono in direzione opposta (A_182) oppure che ancora hanno un'utilità semplice e pratica (vedi A_602). In generale alcune scoperte che ho fatto e che ritengo significative (come quella che dopo aver urinato vicino agli alberi quando mi coricavo venivo poi "pagato" dalla natura) hanno cambiato la mia vita significativamente, ma non è certo l'unica scoperta che ho fatto che mi ha stupito. E' diverso tempo (si parla di mesi e mesi) che non ho più un'entrata fissa e questo sta ovviamente condizionando la mia vita, ma quello che so è che quando tornerò a lavorare avrò meno tempo per scrivere e dedicarmi a dei progetti (questo progetto filosofico non era esattamente il mio sogno ma ci sono finito dentro e allora l'ho sviluppato come si deve). Perchè si, io sognavo di sviluppare un videogioco e non ci sono ancora riuscito. E' un sogno che ho da quando sono ragazzo. E non credo che nemmeno ci riuscirò, perchè non è facile avere un'idea e svilupparla da solo e riuscire a venderla in un e-commerce di videogiochi, ma forse un giorno ce la farò. Forse, se riuscirò ad arrivare alla pensione, mi ci potrò dedicare, oppure in un'altra fase della mia vita, chissà. Comunque sono grato per quello che fino ad ora sono riuscito a mettere insieme e mi auguro che le altre persone ne sappiano fare un uso saggio, nel futuro. Faccio notare che per la versione Italiana tutto il testo è stato scritto da me (Marco Bagnaresi) mentre per quella Inglese è stato tutto quanto tradotto utilizzando Google Translate e facendo modifiche minime.