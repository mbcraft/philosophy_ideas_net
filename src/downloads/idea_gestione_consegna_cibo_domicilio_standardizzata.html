<html>
	<head>
		<title>Idea per la gestione delle consegne del cibo a domicilio standardizzata</title>
		<meta name="author" content="Marco Bagnaresi" >
	</head>
	<body>
		<h1>Idea per la gestione delle consegne del cibo a domicilio standardizzata</h1>
		Al giorno d'oggi numerosi ristoranti, rosticcerie e altre tipologie di aziende che producono alimenti pronti per il consumo offrono la consegna del cibo a domicilio. Il problema per&ograve; &egrave; che per chi effettua le consegne si tratta di un lavoro terribile, rischioso, e che probabilmente ha effetti molto pesanti sulla vita personale in quanto spesso &egrave; anche poco pagato, e questo a sua volta che anche tensioni e attriti con chi la gestisce. Al tempo stesso &egrave; anche vero che sarebbe ingestibile se ogni singola persona dovesse recarsi presso il ristorante o la rosticceria per prendere il cibo acquistato da consumare nella propria abitazione.<br />
		<br />
		C'&egrave; una soluzione a questo : la creazione di un servizio intermedio che si occupi solo di consegne di cibo a domicilio, ma non per un ristorante, ma per tutti i ristoranti, le pizzerie, le rosticcerie o qualunque altra tipologia di azienda che produce cibo pronto per il consumo e per tutti i loro clienti. Un furgone con spazio sufficiente al suo interno e con numerosi box (eventualmente suddivisi in 3 scomparti separati : cibo freddo, cibo a temperatura ambiente, e cibo caldo), potrebbe in un primo momento passare dai vari ristoranti, prendere tutte le confezioni di cibo preparato, caricare il furgoncino per le consegne, e poi passare facendo un viaggio ottimizzato per effettuare tutte quante le consegne a tutti quanti i clienti dei vari ristoranti (e questo potrebbe essere fatto sia per le colazioni, che per i pranzi che per le cene).<br />
		<br />
		In questo modo molti di quei ristoranti potranno, avendo ricevuto gli ordini per le consegne a domicilio in anticipo, avere una fase di lavoro per sistemare TUTTI gli ordini chiesti a domicilio, e poi una fase in cui invece si servono SOLO i clienti all'interno del ristorante. Questo diminuirebbe di molto la confusione e lo stress complessivo, ridurrebbe i rischi nelle consegne e aumenterebbe anche la gamma di possibili ristoranti di cui poter usufruire per le consegne a domicilio.<br />
		<br />
		Posso capire che i clienti, a quel punto, non potranno improvvisare degli ordini all'ultimo momento, ma che dovranno programmare quello che vogliono mangiare con un certo numero di ore di anticipo (es. 5-6 ore di anticipo) ... ma penso che le persone debbano fare questo sforzo se vogliono il cibo a domicilio un po' prima del pasto.<br />
		<br />
		L'unico problema potrebbe essere, forse, dato dal fatto che le pizzerie per cucinare le pizze hanno bisogno di avere il forno ad alte temperature, e quindi queste due fasi (preparazione di tutte le pizze da asporto e preparazione di tutte le pizze per i clienti presenti in loco) non possono essere divise. Questo problema, comunque, si gestisce e si risolve tenendo la raccolta delle pizze da asporto per ultima rispetto al cibo preparato da tutte le altre tipologie di ristoranti e rosticcerie che non hanno questa necessit√† di avere le due fasi di preparazione degli alimenti (cibo da asporto prima e cibo per i clienti in loco poi) adiacenti dovuti all'uso del forno in temperatura e senza intervalli di tempo significativi fra le due fasi.<br />
		<br />
		Se poi invece le persone vogliono improvvisare la cena, allora, in quel caso, possono recarsi al ristorante di persona e mangiare l&igrave;. Quella possibilit&agrave; di improvvisare il pasto rimane comunque.<br />
		<br />
		Questo per quanto riguarda la parte logistica, che per&ograve; dovrebbe essere quella pi&ugrave; critica.<br />
		<br />
		Per quanto riguarda invece gli ordini e i pagamenti, per quelli credo che possano essere gestiti tramite telefonate o siti internet delle aziende di riferimento, e che il pagamento possa essere fatto nei modi stabiliti da quell'azienda (compreso l'eventuale pagamento alla consegna, che in quel modo potr&agrave; essere gestito facilmente in quanto chi effettua le consegne avr&agrave; con se eventuale POS e cassetta del denaro per gestirlo meglio). 
				<br />
		<h3>
			Scritto da : Marco Bagnaresi<br />
			Email : contact@mbcraft.it
		</h3>
	</body>
</html>