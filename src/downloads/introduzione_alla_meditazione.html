<html lang="it">
	<head>
		<title>Introduzione alla meditazione</title>	
		<meta name="author" content="Marco Bagnaresi" >
	</head>
	<body>
		Versione : 2.0<br />
		<br />
		<h3>La mia storia</h3>
		Ho cominciato a fare meditazione fin da giovane, sperimentando l'osservazione delle sensazioni che offriva il mio corpo mentre cercavo di addormentarmi. Ho prevalentemente fatto meditazione da solo, a volte facendo anche esperienze un po' bizzarre come diventare cosciente in piena notte ed avere il corpo completamente paralizzato (terrificante le prime volte) ma a volte mi &egrave; capitato anche di farla insieme ad altre persone in gruppo, oppure ancora ad eventi con sale piene di gente. Sono tutte esperienze che mi sono piaciute e che mi hanno riempito di gioia. Quello che non sapevo, per&ograve;, a suo tempo, &egrave; che non sarebbe stato gratis. Tutta la felicit&agrave; che ho sperimentato con la meditazione e gli esercizi che ho svolto sono serviti si a raggiungere il tanto agognato obiettivo del &ldquo;nirvana&rdquo; (che non &egrave; eterno come si pensa comunemente, ma &egrave; solo una forte felicit&agrave; momentanea insieme a un sentirsi completamente diversamente rispetto a prima) dopo una serie di sforzi e sperimentazioni estremamente intensi durati per circa 7 anni consecutivi. Quello che per&ograve; non sapevo &egrave; che mi sarebbe costato caro. Dopo averlo raggiunto infatti ho passato diversi anni della mia vita in cui sono finito in un vero e proprio tritacarne psicologico, durato circa 4 anni. Questo forse perch&eacute; quella felicit&agrave; che avevo ottenuto era stata solo ottenuta in prestito dalla mia vita futura, in quanto la mia alimentazione a suo tempo non era ancora sufficientemente etica. In ogni caso sono comunque contento del percorso che ho scelto, perch&eacute; comunque con la meditazione ho imparato a disciplinare la mia mente e a migliorare la mia sensibilit&agrave;. Cosa si prova quando si raggiunge il nirvana? &Egrave; come quando spegnamo il computer : il processore e la scheda madre si fermano e non c'&egrave; pi&ugrave; elaborazione. Si sperimenta un crollo completo del nostro modo di pensare, una completa riorganizzazione mentale (per 1-2 giorni non si riesce neppure a spiaccicare parola). Comunque mi &egrave; costata parecchia fatica, tempo e impegno, direi forse quasi come una laurea al conservatorio o in ingegneria. Raggiungere il nirvana significa unicamente avere la capacit&agrave; di spegnere completamente i propri pensieri ed entrare in una modalit&agrave; di completa osservazione senza nessun tipo di parola che scorre nel proprio cervello. Non ha niente a che vedere con il quoziente intellettivo o con la propria alimentazione. Significa solo poter spegnere a comando i propri pensieri. Tuttavia per riuscirci &egrave; necessario superare uno scoglio psicologico molto forte, ovvero la paura della morte. 
		<br />
		<br />
		Qui di seguito elenco un po' di spunti e un po' di tecniche che ritengo generalmente utili.
		<br />
		<br />
		<h3>Focalizzazione dei concetti</h3>
		Questa tecnica un modo per riorganizzare la mente in modo che sia pi&ugrave; stabile. Si pu&ograve; fare quando si &egrave; immersi nella natura, oppure anche in casa di fronte al proprio gatto. &Egrave; sufficiente pensare continuamente una parola che pu&ograve; essere ad esempio 'natura' se si &egrave; in mezzo alla natura, oppure 'gatto' se si &egrave; di fronte al proprio gatto. Questo 'mantra' di una singola parola, collegato all'esperienza vera e propria di quella parola aiuta il cervello a formare delle connessioni nervose molto migliori come rappresentazione di quella parola. Questo migliora la propria organizzazione mentale. Si pu&ograve; fare anche di fronte al frigorifero, ripetendo 'frigorifero' oppure di fronte a una cascata ripetendo 'cascata'. Va bene qualsiasi oggetto o concetto, purch&egrave; sia perfettamente coerente con l'esperienza che si sta avendo. Quello che ho notato infatti &egrave; che a volte usando la tecnologia ma non solo il cervello si incasina un attimo e pu&ograve; capitare a volte che dall'inconscio affiorino parole che non sono assolutamente coerenti con quello che si sta guardando, e questo a volte scatena emozioni che non riusciamo bene a spiegare. Faccio un esempio : a volte mi &egrave; capitato, osservando la maniglia di una porta, di sentire affiorare dal mio inconscio la parola &ldquo;avambraccio&rdquo;. Questo &egrave; solo un esempio di &ldquo;disordine&rdquo; che si pu&ograve; manifestare nella mente. Con questa tecnica si riesce a rimettere un po' pi&ugrave; in ordine la propria psiche. Alcune note sull'utilizzo : va usata in luoghi ben illuminati a meno che non si stia effettivamente pensando all'oscurit&agrave;, e non va usata con immagini o filmati dai dispositivi elettronici. Oltre a questa, credo che anche alcuni esercizi pi&ugrave; fisici possano essere d'aiuto. 
		<br />
		<h3>Uscire dalla comfort zone</h3>
		In generale uscendo dalla propria comfort zone &egrave; un ottimo modo per fare ginnastica mentale. Anche solo farsi qualche doccia bella fredda ogni tanto &egrave; di aiuto ...
		<br />
		<h3>Osservare le persone senza giudicarle</h3>
		Un'altra meditazione che ho sperimentato &egrave; stata quella di recarmi presso una famosa citt&agrave; d'arte italiana, gremita di turisti, e di rimanere in mezzo a una piazza ad osservare le persone senza interagire. Il concetto importante &egrave; quello di astenersi da qualsiasi forma di giudizio nei confronti delle persone che si stanno osservando, lasciando la mente alla pura e semplice osservazione, per il tempo che si riesce a reggere (io ho provato per circa un'ora). Ha degli effetti molto positivi.
		<br />
		<h3>Valutare lo stato delle proprie paure interiori</h3>
		Nel cervello si nascondono in tanti modi paure, ansie e traumi di vario tipo. Esiste un modo per valutare quanto lavoro interiore dobbiamo fare per ripulire la nostra mente : quello di guardare i rami degli alberi quando &egrave; quasi notte. Se vedete qualcosa di terrificante, sappiate che &egrave; solo un effetto creato dai vostri traumi, paure, inquinamenti e dolori interiori.
		<br />
		<h3>Un'esperienza insolita</h3>
		Se avete modo provate a fare questo tipo di esperienza : serve avere un dispositivo per ascoltare della musica, degli auricolari e qualche spicciolo. Caricate sul vostro dispositivo della musica metal, e portatelo con voi insieme agli auricolari recandovi presso un bar. Ordinate un bicchiere di latte di soia col relativo cucchiaino, con una particolarit&agrave; : quello di farvi mettere quanta pi&ugrave; schiuma possibile.
		A questo punto sedetevi, fate partire la musica metal nel vostro dispositivo a volume molto alto, mettetevi gli auricolari e cominciate a bere la schiuma con il cucchiaino. Questo tipo di esperienza &egrave; davvero particolare, perch&eacute; da una parte c'&egrave; il frastuono della musica metal, dall'altra la schiuma che state assaggiando, che mentalmente &egrave; fortemente associata col concetto di silenzio. Una versione migliore potrebbe essere addirittura quella di usare un qualche tipo di tappetino con delle punte un po' dolorose sotto il sedere, perch&eacute; la sensazione del dolore in opposizione alla schiuma &egrave; un contrasto ancora pi&ugrave; efficace.
		<br />
		<h3>Affrontare le proprie paure</h3>
		Esiste un modo abbastanza drastico per affrontare le proprie paure : quello di andare a dormire in un bosco di notte, da soli e disarmati. Se volete provare questo tipo di esperienza vi consiglio di portare dietro una torcia, lo smartphone, un materassino, e del repellente per le zanzare.
		Le zone migliori sono i greti dei fiumi di montagna, dove sono presenti delle rocce abbastanza grandi nel corso del fiume da potersi stendere col proprio materassino. Vi avviso che &egrave; un'esperienza estremamente adrenalinica e che difficilmente riuscirete a dormire. Ogni singolo fruscio delle fronde o strano rumore vi far&agrave; sussultare dalla paura. Ma sappiate che si riuscite a passare una notte intera in una situazione del genere, al mattino sarete una persona completamente diversa.
		<h3>Giocare ai puzzle game o alle riviste di enigmistica</h3>
		Giocare ai puzzle game o alle riviste di enigmistica credo che possa essere interessante per stimolare la mente. Alcuni puzzle game aiutano a utilizzare la mente per risolvere particolari problemi 'immaginari', e credo che questo possa essere comunque un modo per tenere allenata la mente.
		<h3>Ascoltare il canto degli uccelli</h3>
		Se abitate in una zona di campagna sufficientemente alberata probabilmente potrete ascoltare il canto degli uccelli notturni. Lascio solo un suggerimento : quando accade &egrave; tipico avere un atteggiamento di curiosit&agrave; irrefrenabile nei loro confronti. Personalmente consiglio di mantenere un atteggiamento psicologico di delicatezza. &Egrave; molto migliore.
		<h3>Fare movimenti inconsueti</h3>
		In generale nel nostro cervello si nascondono problemi di vario tipo che provo a elencare sommariamente : il dolore, il torpore, la vecchiaia, la noia, l'inquinamento, la difficolt&agrave; e l'errore. La paura non &egrave; nell'elenco perch&eacute; essa &egrave; soltanto un modo che l'organismo ha per difendere la propria integrit&agrave;. Siamo noi che decidiamo quando &egrave; il momento di farci coraggio e di provare a superare le nostre paure. Facendo movimenti inconsueti si riesce a rimuovere alcuni di questi problemi dal proprio cervello. Su TikTok ho pubblicato un video dove mostro come roteare le dita, ma quello &egrave; soltanto un esempio. In generale qualsiasi movimento che non riusciamo a fare bene o che nasconda del torpore, del dolore o dell'inquinamento che non ha motivo di esserci va a limitare in un qualche modo la nostra intelligenza e a bloccarci un certo tipo di percezioni e di risorse mentali. Allenarsi facendo questi tipo di movimenti inconsueti aiuta a migliorare la propria intelligenza. Vanno bene anche le danze un po' casuali, l'esecuzione di movimenti inconsueti in posizioni bizzarre, oppure ancora la combinazione di movimenti delle gambe (potrebbe servirvi una sdraio a penzoloni agganciata ai rami di un albero con una corda e che vi lascia libero il movimento delle gambe mentre siete seduti) con movimenti delle braccia o delle dita, o delle spalle : dovete esplorare un po' con le vostre percezioni.
		<h3>&ldquo;Andare a fare trekking&rdquo;</h3>
		&ldquo;Andare a fare trekking&rdquo; &egrave; importante per un motivo particolare : perch&eacute; cos&igrave; si pu&ograve; urinare vicino agli alberi. Contrariamente a quanto tradizionalmente insegnato in certe tecniche orientali, la famosa &ldquo;kundalini&rdquo; viene quasi sempre erogata dagli alberi a fronte di &ldquo;concimazioni&rdquo; ricevute, e questo accade quando ci si corica. Non avviene sempre, ma comunque non &egrave; affar nostro. &Egrave; una buona abitudine cercare di urinare vicino agli alberi. Inoltre questa della kundalini &egrave; solo una delle tante ricompense che si ottengono quando si migliora la situazione dell'ambiente ... ne esistono anche altre, che vengono erogate a volte anche dopo alcuni anni ... 
		<h3>Una buona alimentazione</h3>
		Io ho raggiunto il nirvana quando ero vegetariano, ma poi sono finito all'inferno per diversi anni. Onestamente non ve lo consiglio ...
 		<h3>Altro</h3>
		Oltre a quanto ho scritto siete comunque liberi di provare altre tecniche e di utilizzare i contenuti che ho inserito nella pagina 'filosofia' e nel mio profilo TikTok, perch&eacute; anche in quella sono presenti parecchi spunti che potrebbero esservi utili. Ad esempio anche sistemare il letto in base alle indicazioni che ho fornito &egrave; sicuramente un modo intelligente per migliorare il proprio riposo, e non &egrave; qualcosa di trascurabile.
				<br />
		<h3>
			Scritto da : Marco Bagnaresi<br />
			Email : contact@mbcraft.it
		</h3>
	</body>
</html>